<h1>ÁLTALÁNOS SZERZŐDÉSI FELTÉTELEK</h1>
<br>
Tájékoztatjuk, hogy Ön mint vásárló (fogyasztó) a www.yati-trend.com címen elérhető honlap használatával kinyilvánítja, hogy ismeri és elfogadja, az alábbi, a Ptk. 
(2013. évi V. törvény) 6:77-6:81.§ alapján megírt általános szerződési feltételeket. Kérjük, amennyiben vásárlója, illetve aktív használója kíván lenni a Webáruházunk 
által kínált lehetőségeknek, figyelmesen olvassa el az Általános Szerződési Feltételeinket és kizárólag abban az esetben vegye igénybe szolgáltatásainkat, amennyiben 
minden pontjával egyetért, és azokat kötelező érvényűnek tekinti magára nézve.<br><br>

Jelen Szabályzat 2019. július 1. napjától hatályos és visszavonásig hatályban marad. A Szolgáltató jogosult egyoldalúan módosítani a Szabályzatot. A módosításokat a 
Szolgáltató azok hatályba lépése előtt 11 (tizenegy) nappal a weboldalon közzéteszi. Felhasználók a weboldal használatával elfogadják, hogy rájuk nézve a weboldal 
használatával kapcsolatos valamennyi szabályozás automatikusan érvényes.<br><br>

A Yati-Trend (üzemeltetője: Adugu-Horváth Patrícia, egyéni vállalkozó) kizárólag online vásárlási szolgáltatást kínál, melynek során a vásárló a számítógépen keresztül 
tudja leadni rendelését.<br><br>

Az alábbiakban áttekintheti az általános eladási feltételeket, melyek szabályozzák a termékek megvásárlását ezen a honlapon keresztül. Ebben az értelemben, a honlap 
felhasználásával Ön elfogadja ezeket az általános eladási feltételeket. Az általános eladási feltételek angol és magyar nyelven érhetőek el. Amennyiben a jelen 
általános eladási feltételekkel kapcsolatban bármilyen kérdése van, forduljon ügyfélszolgálatunkhoz (tel.: +3630 747 7044; e-mail: info@yati-trend.com)<br><br><br>


Jelen dokumentum, kizárólag elektronikus formában kerül megkötésre. Az alábbi feltételekkel szabályozott szerződés a Ptk. szerint távollevők között létrejött 
szerződésnek minősül.<br><br>

<h3>Üzemeltetői adatok:</h3>

<ul>
<li>Cégnév: Yati-Trend</li>
<li>Üzemeltető: Adugu-Horváth Patrícia (egyéni vállalkozó)</li>
<li>Székhely: 2030 Érd Törökbálinti út 51.</li>
<li>Adószám: 69312500-1-33</li>
<li>Nyilvántartási szám: 53001328</li>
<li>Szerződés nyelve: magyar</li>
<li>Elektronikus elérhetőség: info@yati-trend.com</li>
<li>Telefonos elérhetőség: +36 30 747 7044</li>
Kamara: Pest Megyei és Érd Megyei Jogú Városi Kereskedelmi és Iparkamara
<li>Számlaszám: 11773425-04061935</li>
<li>Számlavezető bankfiók: OTP</li>
</ul>
<br><br>

A szolgáltató a jelen általános szerződési feltételekben, a továbbiakban: üzemeltető.<br><br>

<ol>
<li><h3>Megvásárolható termékek, szolgáltatások köre:</h3>

<b>1.1</b> A megjelenített termékek kizárólag a Webáruházon keresztül, online rendelhetőek meg, futár által történő szállítással.<br>
A termékekre vonatkozóan megjelenített árak áfa mentesek, illetve a szállítás díját nem tartalmazzák.
Külön csomagolási költség nem kerül felszámításra.<br><br>

<b>1.2</b> Webshopunkban női és férfi ruhák, illetve ékszerek megvásárlására van lehetőség.
Minden termékhez feltüntetésre kerül a termék neve, fényképe, leírása, méretek, összetétel, mosási javaslatok illetve ár, melyek áfa mentesek.<br>
Minden erőnkkel törekszünk arra, hogy a ruhák valóságos színeit minél élet hűbben mutassuk be. Ennek ellenére a ruha színe, ami a képernyőn látható, eltérő lehet a 
számítógép monitorja minőségétől függően. Ebben az értelemben nem tudjuk garantálni, hogy a megjelenített színek a monitoron pontosan tükrözik a valóságot.<br><br>

<b>1.3</b> Az akciós ajánlatok, árengedmények és egyéb kedvezmények a feltüntetett időpontig, vagy a készlet erejéig érvényesek. Hasonlóképpen mindent megteszünk 
annak érdekében, hogy a honlapunkon megjelenő információ teljes, valóságos és egyben pontos is legyen. Ha hiba van bármilyen információban, a Yati-Trend üzemeltetője 
azonnal intézkedik a hiba kijavítása érdekében.
Amennyiben az üzemeltető hibás árat tüntet fel a termék mellett, a tőle elvárható gondosság ellenére, és a termék ára annak általánosan elfogadott árától eltér, úgy 
az üzemeltető nem köteles a terméket a hibás áron szolgáltatni, de köteles a megrendelés visszaigazolásában felajánlani a vásárló részére a valós áron történő vásárlás 
lehetőségét. Amennyiben a vásárló ezzel a lehetőséggel nem kíván élni, úgy megilleti a szerződéstől való egyoldalú elállás joga.
A részletes szállítási díjszabás a jelen szerződési feltételek része, a <u>Szállítási feltételek</u> menüpont alatt.<br><br>
</li>

<li><h3>Rendelési információk</h3>
Webáruházunkban termékkategóriák szerint böngészhet a megvásárolható termékek között. A felsorolt termékek alatt láthatja az adott termék árát. Ha bővebb információt 
szeretne megtudni egy termékről, kattintson a képre. Ekkor a termék oldalára jut el, ahol a termékről részletesebb tájékoztatást kaphat (ár, méretek, mérettáblázat, 
kezelési útmutató stb.)<br>
Amennyiben ennél részletesebb tájékoztatásra van szüksége, úgy az üzemeltetői adatok között rögzített telefonszámon szíveskedjen felvenni a kapcsolatot az 
üzemeltetővel.<br><br>


<b>2.1</b> A szállítási díj a vásárlás véglegesítése előtt a kosár tartalmára kattintva kalkulálható.<br>
<u>Országok, ahova szállítunk:</u> Magyarország, Ausztria, Németország, Egyesült Királyság. Egyéb ország esetében kérjük, vegye fel velünk a kapcsolatot!<br><br>

A csomagokat a <u>GLS futárszolgálat és a FOXPOST</u> segítségével kézbesítjük. A csomag feladását követően kap egy egyedi kódot, amellyel <u>nyomon követheti 
csomagját.</u><br>
A kézbesítés ideje 2-5nap, attól függően, hogy a megrendelt ruhadarab van e raktáron. Abban az esetben, ha a termék nincs raktáron, úgy a beszerzési helyétől 
függően 1-2 hét.<br>
Cégünk nem vállal felelősséget a megrendelt termék esetleges technikai ismertetőinek a beszállító, vagy rajta kívül álló okok miatt történő előzetes bejelentés 
nélküli változása miatt.<br><br>

Miután kiválasztotta a szállítási módot, a rendszer kérni fogja az Ön szállítási címét és egyéb szükséges adatokat a kézbesítés sikeressége érdekében.<br>
<b>Szállítási költségek (röviden):</b><br><br>

<u>Belföldi szállítás:</u> GLS házhozszállítás 1750 Ft (utánvét +445 Ft)<br>
FOXPOST házhozszállítás 1250 Ft (utánvét + 125 Ft)<br>
FOXPOST automatába 700 Ft (utánvét +125 Ft)<br><br>

Külföldi szállítási díjak és szolgáltatók országonként, illetve szállítási zónánként eltérőek lehetnek. A szállítási cím megadása után a rendszer automatikusan 
felajánlja az adott országra vonatkozó díjakat.<br><br>

Részletes szállítási információk a <span ng-click="content.info='shipping'" class="hoverable w3-text-golden">szállítás menüpont</span> alatt olvashat.<br><br>

<b>2.2</b> A megrendelés lebonyolításához szükségünk van a személyes adataira, melyek az adatbázisunkba kerülnek, annak érdekében, hogy fel tudjuk dolgozni a 
megrendelést és megkönnyítsük a következő vásárlást a Yati-Trend oldalán. A felhasználók által megadott személyes adatok az <u>Adatvédelmi tájékoztató</u> rendelkezéseivel 
összhangban kerülnek feldolgozásra. A felhasználó bármikor hozzáférhet a személyes adataihoz és a megrendeléseihez. Továbbá kérheti megadott személyes adatainak
 módosítását, törlését, további felhasználásának megtiltását az Adatvédelmi szabályzatnak megfelelően. Ne feledje, hogy fontos a megadott személyes adatok pontossága, 
 a félreértések elkerülése végett, illetve a megvásárolt termékek kiszállítása végett. Ezen felül itt kérheti, ha szeretne több információt és kiadványt kapni, 
 e-mailben.<br><br>
 
Felhasználó a vásárlás/regisztráció során köteles a saját, valós adatait megadni. A vásárlás/regisztráció során megadott valótlan, vagy más személyhez köthető 
adatok esetén a létrejövő elektronikus szerződés semmis. Szolgáltató kizárja felelősségét, amennyiben Felhasználó más nevében, más személy adataival veszi igénybe 
szolgáltatásait.<br><br>

 A Szolgáltatót a Felhasználó által tévesen és/vagy pontatlanul megadott adatokra visszavezethető szállítási késedelemért, illetve egyéb problémáért, hibáért 
 semminemű felelősség nem terheli.<br><br>
</li>

<li><h3>A rendelés menete</h3>

<b>3.1</b> Felhasználó regisztráció nélkül vásárolhat. A megvásárolni kívánt termék/ek színét, méretét és mennyiségét kedvére megválaszthatja. A “kosárba helyez” 
gombra kattintva a terméket a Kosárba helyezheti.<br><br>

<b>3.2</b> A kosár tartalmát a Kosár menüpont segítségével ellenőrizheti, szerkesztheti. Lehetőség van arra, hogy megtekintse és módosítsa, hogy a kosárba tett 
termékből milyen mennyiséget kíván rendelni, valamint ki tudja választani az Önnek legmegfelelőbb fizetési és szállítási módot, illetve törölheti az adott tételt. 
Amennyiben a megvásárolni kívánt összes terméket a kosárba helyezte és azok megrendelése mellett döntött, akkor a kosár ikonra kattintva még egyszer megnézheti azokat.<br><br> 

<b>3.3</b><u>A kosár tartalmazza</u> a kiválasztott termékek referencia számát, nevét, méretet és az árat az Ön által választott pénznemben. A feltüntetett ár nem 
tartalmazza a szállítási költségeket, amely a kiválasztott szállítási mód függvényében változhat. Itt ki kell választani azt az országot, ahova a csomag kézbesítve 
lesz, ez alapján látja majd a szállítási költséget.<br>
Ezután nyomja meg a “Tovább a fizetéshez” gombot. Ezen az oldalon kell megadnia az Ön személyes adatait, beleértve a szállítási címet is. <br><br>

<b>3.4</b> A “Tovább a fizetéshez” gomb megnyomásával a „megrendelés véglegesítéséhez” jut el. Itt kiválaszthatja az Önnek leginkább megfelelő fizetési módot.<br>
<u>Több féle lehetőség van a fizetésre:</u> biztonságos úton PayPal-on keresztül, banki átutalással illetve utánvéttel fizetve. Az utánvétes fizetés valamennyi plusz 
költséggel jár a vásárló számára.
Amennyiben a banki átutalás opciót választja, e-mailen küldjük el Önnek az utaláshoz szükséges információkat.<br><br>

<b>3.5</b> Miután véglegesítette rendelését a megadott e-mail címére küldünk Önnek egy <u>automatikus visszaigazolást</u>, amely tartalmazza megrendelése adatait. 
Amennyiben nem kap ilyen levelet <u>48 órán belül,</u> a rendszer nem fogadta el megrendelését. Ilyen esetben kérjük, vegye fel velünk a kapcsolatot, a már jelzett módon, 
az üzemeltetői adatok segítségével.<br><br>
</li>


<li><h3>A megrendelések feldolgozása és szállítási határidő</h3>

A megrendelések feldolgozása munkanapokon 9-19 óráig történnek. A megrendelés feldolgozásaként megjelölt időpontokon kívül is van lehetőség a megrendelésre, 
de ha az a munkaidő lejárta után történik, csak az azt követő munkanapon kerül feldolgozásra a megrendelés. Az elfogadott megrendelés teljesítési határideje, a 
visszaigazolástól számítva a raktáron lévő termékek esetében 2-5 munkanap (akciós időszakban illetve ünnepekkor ez a határidő meghosszabbodhat). Abban az esetben, ha 
a termék nincs raktáron, úgy a beszerzési helyétől függően 1-2 hét.<br>
Cégünk nem vállal felelősséget a megrendelt termék esetleges technikai ismertetőinek a beszállító, vagy rajta kívül álló okok miatt történő előzetes bejelentés nélküli 
változása miatt. <br><br>

Ha Szolgáltató a szerződésben vállalt kötelezettségét azért nem teljesíti, mert a szerződésben meghatározott termék nem áll rendelkezésére, köteles erről Felhasználót 
haladéktalanul tájékoztatni, valamint Felhasználó által fizetett összeget haladéktalanul visszatéríteni.<br>
Az Szolgáltató késedelme esetén a Felhasználó jogosult póthatáridőt tűzni. Ha az eladó a póthatáridőn belül nem teljesít, a vevő jogosult a szerződéstől elállni.<br><br>
</li>

<li><h3>A megrendelt termék ellenértékének és a házhoz szállítás díjának fizetésének módja</h3>

A megrendelt termék fizetésének módja<br>

<ol>
<li><u>Banki előre utalással történő teljesítés:</u> ha már visszaigazoltuk az Ön megrendelését, akkor a visszaigazoló e-mailben megtalálja a bankszámlaszámunkat és a 
megrendelésszámot, amelyre hivatkozni kell az átutalás megjegyzés / közlemény rovatában. Amennyiben az átutalt összeget jóváírják bankszámlánkon, csak ezt követően 
tudjuk feladni a futárszolgálattal a terméket.</li>
<br>
<li>Bankkártyával történő fizetés <u>PayPal-on keresztül.</u></li>
<br>
<li><u>Utánvéttel történő teljesítés:</u> A terméket az általunk megbízott GLS futárszolgálat illetve a FOXPOST szállítja ki az Ön által megadott címre vagy automatába, 
ahol a termék, vagy termékek számla szerinti árát a futárnak kell készpénzben kifizetni. Utánvétes megrendelés esetén a szállítási költséghez az utánvételi díj még 
hozzáadódik.<br>
Utánvétes fizetés esetén a megrendelt terméket a csomag átvételekor a kézbesítőnek készpénzben kell kifizetni, kivéve FOXPOST automatáknál, ott bankkártyával.<br>
A fizetendő végösszeg a megrendelés összesítője és visszaigazoló levél alapján minden költséget tartalmaz. A számlát vagy elektronikus úton küldjük, vagy a csomag 
tartalmazza azt. Kérjük a csomagot kézbesítéskor a kézbesítő előtt szíveskedjék megvizsgálni, és esetlegesen a termékeken észlelt sérülés, vagy hiány esetén kérje 
jegyzőkönyv felvételét és ne vegye át a csomagot. Utólagos, jegyzőkönyv nélküli reklamációt nem áll módunkban elfogadni.</li>
</ol>
<br><br>
</li>

<li><h3>Postai szállítással kapcsolatos információk</h3>
A postai küldemény elveszését, részleges elveszését, megsérülését, vagy megsemmisülését a kézbesítéskor, a kézbesítési okiraton azonnal jeleznie kell. Ennek 
elmulasztása jogvesztéssel jár. Kézbesítési okirat hiányában, a küldeményre vonatkozó egyéb okirattal a szállítmányozó felé jogvesztő határidőn belül – vagyis a 
kézbesítési naptól számított 3 napon belül – a kárt azonnal jeleznie kell.
</li>
<br><br>

<li><h3>Elállás joga</h3>

<b>7.1</b> A távollevők között kötött szerződésekről szóló, 45/2014. (II.26.) kormányrendelet szabályozása értelmében a jelen pont rendelkezései kizárólag a 
fogyasztónak minősülő vásárló esetében alkalmazhatóak. A fogyasztó a megrendelt termék kézhez vételétől számított 14 naptári napon belül indoklás nélkül elállhat a 
szerződéstől, visszaküldheti a megrendelt, bontatlan csomagolású terméket. Amennyiben a fogyasztó él elállási jogával, úgy ezt az üzemeltetővel egyértelmű írásbeli 
nyilatkozatban köteles közölni (postán ajánlott tértivevényes küldeményben, vagy e-mailben). 
Jelen tájékoztató hiányában jogosult Fogyasztó 1 év elteltéig gyakorolni az elállási jogát.<br>

<b>7.2</b> Az elállási jog gyakorlására nyitva álló idő attól a naptól számított 14 nap elteltével jár le, amelyen Fogyasztó, vagy az általa megjelölt, a fuvarozótól 
eltérő harmadik személy a terméket átveszi. Amennyiben a fogyasztó elállási jogát gyakorolja, úgy az erre vonatkozó nyilatkozat kézhezvételét követő 14 napon belül 
köteles az üzemeltető a fogyasztónak az általa teljesített fizetéseket visszatéríteni, beleértve a szállítási díjat is. A szolgáltatónak a visszafizetési 
kötelezettségét mindaddig nem kell teljesítenie, amíg a szolgáltatott terméket vissza nem kapta, vagy amíg a fogyasztó hitelt érdemlő igazolását a termék 
visszaküldéséről nem kapta meg. A két időpont közötti eltérés esetén az üzemeltető a korábbi időpontot kell, hogy figyelembe vegye.<br><br>

<b>7.3</b> A 14 napon belül visszaküldött vagy a kicserélés szándékával visszaküldött termék postai költségéért a Yati-Trend felel, kivéve abban az esetben ha a termék 
akció során vagy kuponnal lett vásárolva.<br><br>

<b>7.4</b> Üzemeltető követelheti a fogyasztótól a nem rendeltetésszerű használatból adódó anyagi kár megtérítését. Ezért kiemelten ügyeljen a termék rendeltetésszerű 
használatára, ugyanis a nem rendeltetésszerű használatából eredő károknak megtérítése a Fogyasztót terhelik.<br>
A csomag cégünkhöz történő beérkezését követően, videó kamerával rögzítésre kerül a csomag kibontása, illetve a visszaküldött termék megvizsgálása. Erre az esetleges 
későbbiekben történő félreértések elkerülése végett van szükség. (például, hogy a visszaküldött termék sérült, vagy hiányos volt)<br><br>


<b>7.5</b> <u>Nem illeti meg a fogyasztót az elállási jog:</u>

<ul>
<li>olyan termék esetén, melynek ára a vállalkozás által nem irányítható pénzpiaci mozgásoktól, ingadozásoktól függ.</li>
<li>olyan nem előre gyártott termék esetében, amelyet kifejezetten a fogyasztó kérésére, az ő által szabott igények alapján egyedi kérésének megfelelően került 
előállításra</li>
<li>olyan termék esetében, amelynél a fogyasztó kifejezett kérésének tesz eleget az üzemeltető sürgős javítási, vagy karbantartási munkáknál</li>
<li>olyan zárt csomagolású termék tekintetében, amely egészségvédelmi vagy higiéniai okokból az átadást követő felbontása után nem küldhető vissza</li>
</ul>
<br><br>

<b>7.6</b> A fogyasztó és a vállalkozás közötti szerződések részletes szabályairól szóló 45/2014. (II.26.) Korm. rendelet itt érhető el. 
https://net.jogtar.hu/jogszabaly?docid=A1400045.KOR<br><br>
 
<b>7.7</b> Az Európai Parlament és a Tanács 2011/83/EU számú irányelve itt érhető el.
https://eur-lex.europa.eu/LexUriServ/LexUriServ.do?uri=OJ:L:2011:304:0064:0088:HU:PDF<br><br>

<b>7.8</b> Fogyasztó egyéb panaszával is megkeresheti Szolgáltatót a jelen Szabályzatban található elérhetőségeken. Az elállási jog csak a Polgári Törvénykönyv 
szerinti fogyasztónak minősülő Felhasználókat illeti meg.<br>
Az elállási jog nem illeti meg a vállalkozást, azaz az olyan személyt, aki a szakmája, önálló foglalkozása vagy üzleti tevékenysége körében jár el.<br><br>

<u>Elállási jog gyakorlásának a menete:</u><br>
Amennyiben a Fogyasztó élni kíván az elállási joggal, úgy köteles az elállási szándékát a Szolgáltató elérhetőségein jelezni.<br><br>

Fogyasztó határidőben gyakorolja elállási jogát, amennyiben a termék kézhezvételétől számított 14. nap lejárta előtt elküldi elállási nyilatkozatát. Írásban történő 
elállás esetén elég csak az elállási nyilatkozatot elküldeni 14 napon belül. Postai úton történő jelzés alkalmával a postára adás dátumát, email vagy telefaxon 
keresztül történő értesítés esetén az email illetve a fax küldésének idejét veszi figyelembe.<br><br>

A Fogyasztó elállás esetén köteles a megrendelt terméket a Szolgáltató címére késedelem nélkül, de legkésőbb elállási nyilatkozatának közlésétől számított 14 napon 
belül visszaküldeni. A határidő betartottnak minősül, amennyiben a 14 napos határidő letelte előtt elküldi a terméket. A megrendelő viseli az elállási jog gyakorlása 
miatt az áru visszaszolgáltatásával kapcsolatban felmerülő költségeket.<br><br>

A Szolgáltató azonban nem köteles a Fogyasztó része megtéríteni azon többletköltségeket, amely a Szolgáltató által felkínált legolcsóbb szokásos fuvarozási módtól 
eltérő szállítási mód választásából adódik. A Fogyasztó a szerződés megkötésének napja és a termék átvételének napja közötti időszakban is gyakorolja elállási jogát.<br>
Több termék adásvételekor, amennyiben az egyes termékek szállítása eltérő időpontban történik, úgy az utoljára szolgáltatott termék, illetve több tételből vagy 
darabból álló termék esetén az utoljára kézbesített tételnek vagy darab kézhezvételtől számított 14 napon belül élhet a vásárló az elállási joggal.<br><br>
</li>


<li><h3>Kellékszavatosság</h3>

<b>8.1</b> A szolgáltatott termék hibája esetén az üzemeltetővel szemben kellékszavatossági igény érvényesítésének van helye a Ptk. 6:159-167 :§ szerint.<br>
Ön - választása szerint-az alábbi kellékszavatossági igényekkel élhet: Kérhet kijavítást vagy kicserélést, kivéve, ha az ezek közül az Ön által választott igény 
teljesítése lehetetlen vagy a vállalkozás számára más igénye teljesítéséhez képest aránytalan többletköltséggel járna. Ha a kijavítást vagy a kicserélést nem kérte, 
illetve nem kérhette, úgy igényelheti az ellenszolgáltatás arányos leszállítását vagy a hibát a Szolgáltató költségére Ön is kijavíthatja, illetve mással 
kijavíttathatja vagy - végső esetben - a szerződéstől is elállhat. Választott kellékszavatossági jogáról egy másikra is áttérhet, az áttérés költségét azonban 
Ön viseli, kivéve, ha az indokolt volt, vagy arra a vállalkozás adott okot.<br><br>

<b>8.2</b><u>A kellékszavatosságra vonatkozó határidő:</u> Ön köteles a hibát annak felfedezése után haladéktalanul, de nem később, mint a hiba felfedezésétől 
számított kettő hónapon belül közölni. Ugyanakkor felhívjuk figyelmét, hogy a szerződés teljesítésétől számított két éves elévülési határidőn túl kellékszavatossági 
jogait már nem érvényesítheti.<br>
Egyéb feltételek e jog érvényesítéséhez: A teljesítéstől számított hat hónapon belül a kellékszavatossági igénye érvényesítésének a hiba közlésén túl nincs egyéb 
feltétele, ha Ön igazolja, hogy a terméket, illetve a szolgáltatást a Szolgáltató nyújtotta. A teljesítéstől számított hat hónap eltelte után azonban már Ön köteles 
bizonyítani, hogy az Ön által felismert hiba már a teljesítés időpontjában is megvolt.<br><br>

<u>Szavatossági vagy jótállási igény bejelentésnek módja</u>
Írásban: - postai úton: Adugu-Horváth Patrícia, 2030 Érd Törökbálinti út 51.<br>
- e-mailben: info@yati-trend.com<br><br>

Amennyiben a reklamáció megítéléséhez szükséges, az Ügyfélszolgálat megkéri a felhasználót, hogy a Szolgáltató költségére juttassa el a terméket az alábbi 
címre: 2030 Érd Törökbálinti út 51.<br>
<u>Igénybejelentés tartalma:</u> vásárló neve, címe; termék megnevezése, vételár; vásárlás időpontja; hiba bejelentésének időpontja; hiba leírása; vásárló által 
érvényesíteni kívánt igény.<br><br>
</li>

<li><h3>Termékszavatosság</h3>
Ingó dolog (termék) hibája esetén Felhasználó – választása szerint – kellékszavatossági vagy termékszavatossági igényt érvényesíthet.<br><br>

<b>9.1</b> Termékszavatossági igényként Felhasználó kizárólag a hibás termék kijavítását vagy kicserélését kérheti<br><br>

<b>9.2</b> Milyen esetben minősül a termék hibásnak?<br>
A termék akkor hibás, ha az nem felel meg a forgalomba hozatalakor hatályos minőségi követelményeknek, vagy pedig, ha nem rendelkezik a gyártó által adott leírásban 
szereplő tulajdonságokkal.<br><br>

<b>9.3</b> Termékszavatossági igényét Felhasználó a termék, gyártó általi forgalomba hozatalától számított két éven belül érvényesítheti. E határidő elteltével e 
jogosultságát elveszti.<br><br>

<b>9.4</b> Termékszavatossági igényét kizárólag az ingó dolog gyártójával vagy forgalmazójával szemben gyakorolhatja. A termék hibáját termékszavatossági igény 
érvényesítése esetén Felhasználónak kell bizonyítania.<br><br>


Felhívjuk figyelmét, hogy ugyanazon hiba miatt kellékszavatossági és termékszavatossági igényt egyszerre, egymással párhuzamosan nem érvényesíthet.<br> 
Termékszavatossági igényének eredményes érvényesítése esetén azonban a kicserélt termékre, illetve kijavított részre vonatkozó kellékszavatossági igényét a gyártóval 
szemben érvényesítheti.<br><br>

Szolgáltató nem tartozik továbbá szavatossággal az olyan károkért, amelyek a kárveszély átszállása utáni hibás vagy gondatlan kezelésből, túlzott igénybevételből, 
illetve a meghatározottól eltérő behatásokból, illetve egyéb, a termékek nem rendeltetésszerű használatából keletkeztek.<br><br>
</li>

<li><h3>A szavatossági igény esetén történő eljárás</h3>

<b>10.1</b> Fogyasztó és vállalkozás közötti szerződésben a felek megállapodása a rendelet rendelkezéseitől a fogyasztó hátrányára nem térhet el.<br> 
A fogyasztó kötelessége a szerződés megkötésének bizonyítása (számlával, vagy akár csak nyugtával).<br> <br> 

<b>10.2</b>  A szavatossági kötelezettség teljesítésével kapcsolatos költségek a Szolgáltatót terhelik (Ptk. 6:166. §).<br> 
A Szolgáltató a fogyasztó nála bejelentett szavatossági vagy jótállási igényéről jegyzőkönyvet köteles felvenni. A jegyzőkönyv másolatát haladéktalanul, igazolható 
módon a fogyasztó rendelkezésére kell bocsátani. A Szolgáltató a jegyzőkönyvet az annak felvételétől számított három évig köteles megőrizni, és azt az ellenőrző 
hatóság kérésére bemutatni.<br> <br> 

<b>10.3</b>  Ha a Szolgáltató a fogyasztó szavatossági vagy jótállási igényének teljesíthetőségéről annak bejelentésekor nem tud nyilatkozni, álláspontjáról – az 
igény elutasítása esetén az elutasítás indokáról és a békéltető testülethez fordulás lehetőségéről is – öt munkanapon belül, igazolható módon köteles értesíteni a 
fogyasztót.<br> <br> 

<b>10.4</b>  A Szolgáltatónak törekednie kell arra, hogy a kijavítást vagy kicserélést legfeljebb tizenöt napon belül elvégezze.<br> <br> 
</li>

<li><h3>Panaszkezelés rendje</h3>

Áruházunk célja, hogy valamennyi megrendelést megfelelő minőségben, a megrendelő teljes megelégedettsége mellett teljesítsen. Amennyiben Felhasználónak mégis valamilyen 
panasza van a szerződéssel vagy annak teljesítésével kapcsolatban, úgy panaszát a fenti telefonon, e-mail címen, vagy levél útján is közölheti.<br> <br> 

 <b>11.1.</b>  Szolgáltató a szóbeli panaszt azonnal megvizsgálja, és szükség szerint orvosolja. Ha a vásárló a panasz kezelésével nem ért egyet, vagy a panasz 
 azonnali kivizsgálása nem lehetséges, a Szolgáltató a panaszról és az azzal kapcsolatos álláspontjáról haladéktalanul jegyzőkönyvet vesz fel, s annak egy másolati 
 példányát átadja a vásárlónak.<br> <br> 
 
 <b>11.2.</b>  Az írásbeli panaszt a Szolgáltatást 30 napon belül írásban megválaszolja. A panaszt elutasító álláspontját megindokolja. A panaszról felvett 
 jegyzőkönyvet és a válasz másolati példányát három (3) évig megőrzi a Szolgáltató, és azt az ellenőrző hatóságoknak kérésükre bemutatja.<br> <br> 
 
<b>11.3.</b> Tájékozatjuk, hogy a panaszának elutasítása esetén panaszával hatósági vagy békéltető testület eljárását kezdeményezheti, az alábbiak szerint:<br> <br> 

<u>Pest Megyei Békéltető Testület székhelye:</u><br> 
1119 Budapest, Etele út 59-61. II.em. 240.<br> 
Levelezési cím: Pest Megyei Békéltető Testület 1364 Budapest, Pf.:81<br> 
E-mail cím: pmbekelteto@pmkik.hu<br> 
Tel/Fax: 06 (1) 269-0703 vagy 06 (1) 784-3076<br> <br> 

Ha problémája van egy termékkel kapcsolatban, amelyet online vásárolt tőlünk, és panaszát nem sikerült érvényesítenie az üzemeltetőnél, akkor panaszát benyújthatja 
az EU online vitarendezési platformján („ODR platform”).<br> 
Az ODR platform az EU-n belüli fogyasztók és kereskedők számára lehetővé teszi, hogy bíróságon kívül próbáljanak meg egyezségre jutni az online vásárlásból eredő 
panaszokkal kapcsolatban. Ez a felhasználóbarát és interaktív honlap az EU minden hivatalos nyelvén elérhető és ingyenesen használható. Az ODR platform használatával a 
fogyasztó és a kereskedő megegyezhetnek egy vitarendezési testület kiválasztásában, majd ezt követően végigmennek egy folyamaton, hogy megoldást találjanak a fogyasztó 
panaszára. Az ODR platform itt érhető el: http://ec.europa.eu/odr."<br> <br> 
 </li>


<li><h3>Adatkezelés</h3>
Az üzemeltető a webáruház használata során a rendelkezésére bocsátott személyes adatokat bizalmasan kezeli, és nem adja ki kívülálló harmadik személy számára, 
kivéve abban az esetben amennyiben az alvállalkozója számára. (pl: futárszolgálatok ), a megrendelés kézbesítéséhez ez szükséges. További információt ezzel 
kapcsolatban az „Adatvédelmi tájékoztatóban” olvashat!
Az egyes informatikai rendszerek által, a webáruház oldalain leadott megrendelésből készült számla adatai a rendelés leadása folyamán megadott adatokkal rögzítésre, 
és tárolásra kerülnek a hatályos számviteli törvényben meghatározott időszakra. A webáruház böngészése illetve a regisztráció folyamán biztosított hírlevél 
feliratkozás során megadott adatokat az üzemeltető bizalmasan kezeli, leiratkozás kérhető a megadott elérhetőségek valamelyikén. Adatai törlését, módosítását 
bármikor kérheti írásban.<br> 
A megrendeléssel kezdődő eljárás során a 2011. évi CXII. törvény rendelkezései az irányadók, a szolgáltató adatvédelmi nyilatkozata a honlapon érhető el.<br> <br> 

<b>Egyéb rendelkezések</b><br> 
A Webáruház internetes tartalma, a szövegekkel, grafikákkal, fényképekkel, animált fényképekkel, filmekkel, illusztrációkkal és bizonyos esetekben hangokkal és 
programokkal együtt a yati-trend.com tulajdonát képezik. Ezen tartalmak szerzői jogi védelem alatt állnak. Felhasználásuk kizárólag a yati-trend.com kifejezett 
írásos engedélyével megengedett. A Szolgáltató fenntartja magának a jogot, hogy az ÁSZF-et részben, vagy egészben bármikor egyoldalúan módosítsa, a felhasználó 
értesítése mellett. Az ÁSZF és annak mindenkori módosítása a közzétételkor lép hatályba.<br> 
Az ÁSZF a Szolgáltató és a vele szerződéses kapcsolatba lépő megrendelő között létrejövő jogviszony általános feltételeit tartalmazzák. Az itt nem szabályozott 
kérdéseket illetően, a Szolgáltató Webáruház tevékenységére vonatkozó mindenkor hatályos magyar jogszabályok és hatósági előírások, különösen a Polgári 
Törvénykönyvben, az elektronikus kereskedelmi szolgáltatások, valamit az információs társadalommal összefüggő szolgáltatások egyes kérdéseiről szóló Ptk 
(2013.évi V. törvény), fogyasztói szerződéseknél a távollevők között kötött szerződésekről szóló 45/2014. (II.26.) kormányrendelet rendelkezései az irányadók.
</li>
</ol>


